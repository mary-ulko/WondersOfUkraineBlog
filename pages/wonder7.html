<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="../assests/css/main.css">
    <title>Хортиця</title>
</head>
<body>

    <div class="header">
        <h2>Хортиця</h2>
        <h5>Сьоме чудо України</h5>
    </div>

    <div class="sector">
        <div class="sector_text">
            <p>Основу найбільшого острова на Дніпрі (довжина 12, ширина, в середньому, 2,5 км, загальна площа – 2360 га) складають граніти і гнейси, яким близько двох мільярдів років. Природна унікальність Хортиці в тому, що тут у мініатюрі представлені зразки всіх ландшафтних зон України.</p>
        </div>
        <div class="image"> <img src="../assests/img/7/10_main-v1645180190.jpg" alt="w71"> </div>
    </div>

    <div class="sector">
        <div class="image"> <img src="../assests/img/7/Заповідник-Хортиця.-Фото-Smagin-Michael.jpg" alt="w72"></div>
        <div class="sector_text">
            <p>Дуже важливою та значущою є історична спадщина цього краю. Саме тут, за однією з версій, навесні 972 р. загинув Київський князь Святослав Ігоревич – одна з найяскравіших постатей давньої історії України. Вважається, що з Хортиці вирушали у козацькі походи проти поляків оспівані українським народом Северин Наливайко, Криштов Косинський, Іван Сулима. Бував тут і гетьман Петро Сагайдачний зі своїм військом. Саме на Хортиці Богдан Хмельницький отримав підтримку реєстрових козаків у часи Визвольної війни у 1648–1654 рр.</p>
        </div>
    </div>

    <div class="sector">
        <div class="sector_text">
            <p>У Музеї історії запорозького козацтва, відкритому на території заповідника у 1983 р., зібрано понад 30 тис. експонатів, які охоплюють історичний період від палеоліту до ХІХ ст. н. е. Експозицію доповнюють чотири діорами. Переважна більшість експонатів знайдена саме на Хортиці. Це – кам’яні знаряддя праці, кераміка, зброя, якорі, фрагменти старовинних човнів, стовбур дуба, який був зрубаний кілька тисячоліть тому і стільки ж пролежав на Дніпровському дні.</p>
        </div>

        <div class="image"> <img src="../assests/img/7/Панорама_Січі.jpg" alt="w73"></div>
    </div>
    
    
    <div class="nav-buttons">
        <div class="arrow-back">
            <a href="../index.html">Повернутися</a>
        </div>
    </div>

</body>
</html>